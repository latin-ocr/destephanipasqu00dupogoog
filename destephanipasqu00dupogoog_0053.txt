..40-

Haud sane in animo est totam regendae reipublicae rationem,
qualis Pasquierio esse potuit, ex aliquot poematiis exprimere, quod
ut infinitum, ita absurdum sit. Id demum mihi proposui ut, allatis
exemplis, praecipuos Pasquierii de publicis rebuS, de patria sua, de
Religione, Rege, Lege opiniones et sensus breviter memorarem.

Patriam certe ardenter adamabat, qui magnam aetatis partem
disquirendis Galliae antiquitatibus insumpsit, qui Gallis laudes

omnis generis avido studio magis arripuit quam circumspecto iudicio
vindicavit, qui longam operam publico contulit, multas aerumnas
pro publica utilitate, querimonia nulla, perpessus est. Mos non fuit
hominibus illius temporis suum patriae amorem venditare ut lucrum
facerent aut ad majores proveherentur dignitates. Itaque PasquieriuS,
quantopere Galliam diligeret, paucis tantum versiculis significavit,
non grandioribus sententiis et cboulatoria eloquentia. Exemplo
sit hoc Epigramma quo dolet et indignatur majorum mores morum
ltabcorum contagione esse corruptos, vel commutatos:

« Credulos memini fuisse Gallos,
Crudeles memini fuisse nunquam;
Fortes, Jupiter, atque bellicosos,

¹ Disertos qnoque, strenuos, alacres,
Addictosqne Diis sacrisque votos,
Rebus atque adeo novis studentes
Dum nolunt gravius jugum subire.
Sed postquam miseri hausimus lupinos
Mores quos docuit Latinus hospes .....
..... Militem induimus Trasinianum,
Loquenteis nimium nec eloquenteis,
Exleges, tumidi, impii, nefandi.

Rebus quinetiam novis studemus,
Non ut aere libero fruamur,
· Verum mancipia apta servituti,
Dura in nos onera invenimus ipsi ..... u ¹.

Inter nova vitia et alienigenas pestes istam praesertim religiosor
discordiae luem magna libertate corripit. Etsi fidem christianam
profitetur et Catholicae Ecclesiae filius omnino devotus est, pari odio
prosequitur, utra ex parte veniant, sive a Calvinistis, sive a Catho-
licis, furores istos atroces, impios, quibus et Regnum pessumdatur,
et ipsa proculcatur Religio. Loci complures sunt quibus bella nomine
religionis incepta, privatis saepe utilitalibus, vel privatorum
simultatibus continuata, acerrime incusat ac detestatur. Unum

¹ Epigr. 1. 21, Ad Valerianum. — cf. H. Estienne, Agrippa d'Aubigne, etc.

 

